# -*- mode: mandoku-view; -*-
#+TITLE: 二家詩選
#+DATE: 2015-08-25 00:42:59.992474
#+PROPERTY: ID KR4h0154
#+PROPERTY: BASEEDITION WYG    
#+PROPERTY: JUAN 卷下
<pb:KR4h0154_WYG_002-1a>¶
欽定四庫全書¶
　二家詩選巻下¶
　　蘇門集選　　　　　刑部尚書王士禎編¶
　考功稿¶
　　自敘曰嘉靖三年余繇工部營繕主事調補吏部¶
　　稽勲巳而再調考時三原今光禄卿馬伯循為郎¶
　　中鈞州今江西按察使張子魚為員外郎武城今¶
　　國子祭酒王純甫同為主事海内方更化學士大¶
<pb:KR4h0154_WYG_002-1b>¶
　　夫相與講文藝之事翕然甚著而三先生皆當時¶
　　號大儒余日聞所未知翰墨間作其後各以官遷¶
　　替去而余出為山西叅政盖一紀於今余於是取¶
　　徃日所為詩讀之凡所作裁如旦夕間爾精神𢠵¶
　　怳因以太息何則余少竊不自度思建功業垂不¶
　　朽之譽今已稍陵遲上睹日月之易邁下悼齒髮¶
　　之將衰感古之豪士能自樹名堅莫踰金石矣豐¶
　　碑彞鼎一旦化為砂礫載績史冊後至有未嘗見¶
<pb:KR4h0154_WYG_002-2a>¶
　　其書者名豈足言耶且夫同室之人銜杯酒笑語¶
　　猶不相信而欲竢百世之後耶年壯氣盛回思頗¶
　　自笑此身譬如落葉随風東西因時榮枯草木何¶
　　擇焉方其吐英擢秀流詫譜牒與賢士何異何所¶
　　加損哉固知亦不足歎矣時方徒居冀寜道初秋¶
　　朔稍無事因次其語載之篇首觀者知余懐所繇¶
　　起云¶
　　省中春夕¶
<pb:KR4h0154_WYG_002-2b>¶
纎月升庭樹柔風動四榮坐窺宿鳥至微悦觸幽情南¶
國流鶯滿西郊春草生歸歟假羽翼長路起遐征¶
　　明月引¶
滿地金波迥中天玉鏡飛有烏多夜語無雁不春歸影¶
徹銀河水光翻織女機何當御尊酒常此奉澄暉¶
　　冬夜寄友人¶
客地殊不樂褰裳夕望通葭灰欲變節桂魄幾乗空楚¶
奏今維切商歌古亦窮兎園推上客狗監數文雄留滯¶
<pb:KR4h0154_WYG_002-3a>¶
無萱草攀援有桂叢何因辭世網去矣作㝠鴻¶
　　送陳秉中之吳¶
燕薊子兮袂吳門千里遊風期夙不殞雨散使人愁目¶
送青山斷心馳滄海流音容如可假夢寐一相求¶
　　再調考功作二首¶
弱冠發大梁慷慨多竒志師事鳴臯子擔簦竊自異幾¶
窮柱下䇿頗識壁中字雖非國士才通人嘗予器始辱¶
狗監知終奉龍門贄弛負歸中朝持㦸備末位孤根難¶
<pb:KR4h0154_WYG_002-3b>¶
為容名過易生累一官嵗再移彌取簡書忌眷然懐夙¶
昔回首日増媿¶
引疾三上書微願不克諧徒官復在兹心迹一何&KR0446;軒¶
裳日待旦閶闔凌雲排入屬金馬籍出與羣龍偕積賤¶
詎有基履榮誠無階但惜平生節逾乆浸沉埋既妨来¶
者途誰明去矣懐鳥迷思故林水落存舊涯惟當㝷素¶
業歸臥守荆柴¶
　　嵗暮作¶
<pb:KR4h0154_WYG_002-4a>¶
旦夕兹嵗改蕭條旅思多雲物媚晴宇氣候屬妍和峥¶
嶸新陽至故景實蹉跎感時豈不懐二紀倏焉過棲身¶
慚擇木望道歎伐柯如匏吾自繫匪玉孰為磨有髪日¶
就長心短獨如何但云畢夙志唯力豈知他¶
　　生日¶
年徃望空除時来循虛至明兩無留晷吹萬有逸氣我¶
行淹一周兹辰適再值束髪嵗更七算齒紀將二少懐¶
滄洲心壯損青霞志淮禽終異化魏瓠始同棄五游存¶
<pb:KR4h0154_WYG_002-4b>¶
予歡三費亡吾忌達生庶不疚乗流随所寄¶
　　古歌¶
荆和當路泣良璞為誰明茫然大楚國白日失兼城燕¶
石十襲重魚目一笑輕古来共感歎今予益吞聲¶
　　病起偶題¶
空齋晨起坐懽遊罷不適微雨東方来隂靄倏終夕乆¶
臥不知春茫然怨行役故園芳草色惆悵今如積¶
　　謁海上人相¶
<pb:KR4h0154_WYG_002-5a>¶
京邑驅匹馬日有塵沙顔清晨整巾幘時叩高僧關白¶
日照仙閣晴雲滿空山相看偶一笑念此客心閒富貴¶
不可求余將從此還¶
　　初去都夜¶
泛舟當日落解佩及春歸病比相如是情方叔夜非暖¶
雲蒸海氣殘月吐洲暉今夕孤懐客誰云伴少微¶
　　延津縣立春¶
征路日纔幾客心時已煩春風花鳥處回首憶田園¶
<pb:KR4h0154_WYG_002-5b>¶
　　登真定大悲閣¶
關山千餘里平分南與北臨路兩悠悠客子情何極青¶
山地北横白日天南落欲緩故園思聊憑最高閣¶
　　安肅縣寺病居漢陽董𤣥亮見過時奉使還闕¶
門前易水路下馬漢陽人野寺天晴雪他鄉日暮春相¶
逢一尊酒乆别滿衣塵不憚王程急應憐伏枕身¶
　　寓居慈仁寺遊覽¶
終日仙宫揜青松繞殿遮到来長春草行坐落天花閣¶
<pb:KR4h0154_WYG_002-6a>¶
上王城盡門前官路斜微身随處是何敢嘆無家¶
　　歸自蕭氏園作¶
到来日已暮歸去戀柴門空自山當舍其如酒滿尊心¶
知桞葉長愁見桃花繁立馬一回首令人思故園¶
　　毘盧閣同伍疇中諸公西望¶
客来常一上對此西山平向夕簷楹立憑空閣道行楊¶
花飛暮野雨色動春城却戀同攜手都忘羈旅情¶
　　飲任文選宅¶
<pb:KR4h0154_WYG_002-6b>¶
敢謂齊年齒常嗟抱夙心文章知汝在交契為誰深華¶
屋春燈艶層城夜柝沉頼䝉終夕話客路一開襟¶
　　與鄒生游香山宿僧房¶
遽愁春草歇驅馬春山中夜宿禪關下時將心賞同風¶
生近谷滿月照前湖空終媿淵明輩𤣥言對逺公¶
　　送仲實黄門扶侍還固始¶
一路通淮水從親千里餘到門繫舟楫登岸啓園廬洲¶
富十頭橘溪深盈尺魚明光待起草且莫賦閒居¶
<pb:KR4h0154_WYG_002-7a>¶
　　簡袁永之獄中¶
本同江海人俱為軒冕誤子抱无妄憂余有多言懼昔¶
来始青陽今此巳白露豈乏速進階茍得非余慕罪至¶
欲何言直以愚慵故衆女競中閨獨退反成怒追誦古¶
時人䝉寃誰能愬皇心肯照微與子齊歸路¶
　　送别永之¶
憐君方遷戍况我嬰愁疾一别若流雲相從竟何日平¶
生託交游弱冠弄篇帙書願藏名山功期銘石室安知¶
<pb:KR4h0154_WYG_002-7b>¶
事不就跌宕情如一巳矣復誰陳今亦返蓬蓽¶
　　送别徳兆武選放歸¶
燕郊秋已甚木葉亂紛紛失路還為客他鄉獨送君罷¶
歸時共惜棄置古常聞莫作空山臥令人望白雲¶
　　送皇甫博士重補曲周¶
辭邑初耽寂攻詩每晏居貧家滿坐客閉户一牀書襆¶
被情何沗腰章意已疎問君趨府處高興復何如¶
　　送管平田先生頒封秦府歸省¶
<pb:KR4h0154_WYG_002-8a>¶
五等周分國三王漢世家日聞敦帝族時見遣皇華剪¶
土仍鶉首疏邦自犬牙秦關通使節灞水渡征車過邑¶
恩難屢登堂禮更嘉何如北山客行役動長嗟¶
　　嵗暮答許武部廷議懐歸¶
掩閣日愁晚他鄉嵗巳深未能逃世網豈是戀朝簪以¶
我不如意憐君同此心故園春事及歸路儻相㝷¶
　　春夕同李考功道舊¶
下馬春庭夕明燈夜雨深人多新嵗感日有故園心磨¶
<pb:KR4h0154_WYG_002-8b>¶
滅名題柱凄凉賦賣金十年同省舊誰念各如今¶
　讀書園稿¶
　　自叙曰老子有言知我者希則我貴夫人不期於¶
　　世之知而何較貴賤耶余素弗攻於辭戊子以吏¶
　　部郎中謝病歸於家開封當郡縣孔道應接稱煩¶
　　余於是徙之城東田中依舊廬稍葺治以居家貧¶
　　遂力農事月裁三四至城而已當是時李空同先¶
　　生方盛邑子之屬出其門撰為文辭模於古人若¶
<pb:KR4h0154_WYG_002-9a>¶
　　宋蘇軾唐韓愈薄不為也余私心不能無慨慕時¶
　　時竊撰一二篇庚寅嵗所著獨多踰年余既上京¶
　　師斯事乃罷夫本非所長而強力慕之度必取□¶
　　於衆然其篇留笥中甲午余分守冀南將按縣晚¶
　　出文水方初冬新雨巳車行村&KR0469;景色如故園余¶
　　怳然太息其夕宿汾州燒燭披取笥中詩事歴歴¶
　　在目低回乆之夜不能寐非特憾於詩也曩者不¶
　　能取容故退而耕於野丘園之樂使人忘老而余¶
<pb:KR4h0154_WYG_002-9b>¶
　　不自持復且茍焉干禄淟涊於今犯詩人胡顔之¶
　　詬其知於人也盖希矣然則余豈貴耶老子之言¶
　　明其玩世也巳汾州多文士暇因出是篇正之¶
　　元日同谷子延賦¶
雄都盛賔客車馬爭馳騖芳辰啓初年晏飲多所務不¶
知灌園身何為迷方誤郊館抗空壑山扉啓峻路良朋¶
生平歡就我今朝歩城因竝舍登徑為穿林度微隂原¶
上明片日雲中露青霞照深池白雪停幽樹共貪嵗欲¶
<pb:KR4h0154_WYG_002-10a>¶
新不厭日旋暮農田方在兹君豈數能顧¶
　　再同子延上方寺賦¶
巳沗陽春游再陪瓊瑶作首嵗與君同名區踐初約芳¶
風散入林隂靄逓相薄微雨㸃春城流雲蕩仙閣樓當¶
望逺立酒共憑高酌樹裏梁王臺水際夷門郭伊余本¶
孤蹤事主乏明略偶因負郭田解印歸丘壑閒居道心¶
増日戀空門樂安得拙病軀放達長此託¶
　　叙懐¶
<pb:KR4h0154_WYG_002-10b>¶
生長夷門郭徃来萃野路家貧無良謀躬耕有逺慕始¶
窮百王略遂覺生民故曰余本空疎當年恣高歩慶彼¶
鳴鶴期沗此飛龍顧亦知敝帚材早享千金誤日月不¶
我留撫心慙徃素¶
　　劉西陂先生按部洛陽道出小園¶
喧言洛陽去皁盖首行春尚枉柴門步應憐伏枕身栁¶
條簇官騎雪色沒征輪公問袁安事平生解避人¶
　　移樹道上¶
<pb:KR4h0154_WYG_002-11a>¶
春園就蕪穢雜樹生䝉密不知雨露功長養何多術婆¶
娑使人憐斬伐終余恤乗時聊徙植于以託吾室交生¶
兩相當列映直如一轉令門巷新遂放鷄豚出修修原¶
上風團團村邉日紛吾本蹇劣兼爾抱憂疾敢學成都¶
桑而謀荆州橘願及垂隂成初志儻此畢¶
　　寄憶茂欽員外¶
閒居巳可懽况復乗嘉月山鸎日自鳴園樹皆争發出¶
從草際歸行傍村頭歇臨流或潄齒倚杖乃散髪此時¶
<pb:KR4h0154_WYG_002-11b>¶
正憶汝振珮趨丹闕¶
　　少年行¶
死士結劒客生年藏博徒里中夷門監牆外酒家胡有¶
時事府主無使擊匈奴虎頸一侯印猿臂兩雕弧誓使¶
名王事羞聞邉吏誅長驅随汗馬轉鬬出飛狐蒲壘随¶
破滅莎居不支吾甲第起北闕蠻邸開東都豈若票姚¶
將椒房仗子夫¶
　　荅谷司僕見問¶
<pb:KR4h0154_WYG_002-12a>¶
幸自返中園非關逃微祿方因疾病餘黽勉共樵牧春¶
至東郭田夏来北林木時從逺原上日縱平郊目野老¶
逢與言道書閒能讀何為共世人無事相追逐勞君問¶
出處日暮揜茅屋¶
　　賦得嶧山碑送李明府¶
秦皇千載後嶧嶺尚遺碑斷石青山路孤城滄海湄蕭¶
條餘霸氣磨滅想雄辭君到鳴琴暇應多弔古思¶
　　與客集和氏園¶
<pb:KR4h0154_WYG_002-12b>¶
惟君遊每接自余居多暇留連上客筵款曲中園駕賦¶
詩芳泉側舉爵葳隂下放心安知憂攜手不能罷日氣¶
淡將夕雲影垂方夏為農信可懽世自薄躬稼¶
　　雨後有懐子延¶
驟雨新秋晚微晴墟落間悠然抱藜杖率爾倚柴關空¶
壑纔容水流雲故滿山遥知城市裏應羡此身閒¶
　　送别蕭司勲¶
柴門夜語罷惆悵出前林曉日孤村映秋風落木深别¶
<pb:KR4h0154_WYG_002-13a>¶
来生白髮歸去换愁心還復茅簷下朝朝鳥雀吟¶
　　秋夕¶
問年有短髪逐世無長䇿日巳逺人徒秋方臥阡陌天¶
高星流火夜乆月生魄萬形觀此化四運愁相迫身非¶
塞北翁情是周南客聊齊得䘮心安此留滯迹¶
　　感事¶
凉風摧高木夜雨生秋草蟋蟀吟東壁霜露凝西顥志¶
士感夙心嗟此頽光早静言執𤣥徳長揖解鴻寳亮乏¶
<pb:KR4h0154_WYG_002-13b>¶
嘉遯節尚慕丘園道古人逝不存何用抒懐抱¶
　　曉起¶
惆悵空堂曉蕭條秋氣隂懸忩對疎雨落葉滿重林長¶
徃懐仙事端居養道心誰知嵗復晚高志莫能㝷¶
　　王元玉偕鄧應和見過時元玉將北上¶
霜落嵗方晏田園空復情念君重離别邀客到茅荆晚¶
日農夫語秋天鴻鵠鳴坐中問疇昔無事解朝纓¶
　　曉出前林¶
<pb:KR4h0154_WYG_002-14a>¶
理櫛聼鳴禽搴帷望朝旭快然登前林烟芳紛滿矚秋¶
晴帯餘隂夜雨生新緑道勝絶紛華情愜關幽獨在天¶
羡白雲凌風慕黄鵠賞心乆巳違感此勞中曲¶
　　酬左舜齊林中冬夕見寄二首¶
霜葉落漸空暝鳥飛俱罷出門嵗巳䦨倚樹人方暇映¶
月眺烟郊了自見茅舍下有飯牛朋商歌滿初夜¶
擕手自京都歸心乃疇昔豈不戀明恩乆持金門㦸今¶
日故園身殘嵗空堂夕含情亦何言塵耒挂東壁¶
<pb:KR4h0154_WYG_002-14b>¶
　　西園再酬子延¶
茅屋還相見冬郊那可聞荒城連凍浦落照與寒雲逺¶
樹行時倚歸途到處分留君終日語猶自日思君¶
　　谷司僕田黄門諸公見過¶
山林高士駕鷄黍野人心不避家貧饌難忘嵗暮尋寒¶
城雲際擁晴樹雪中深誰念平生意幽棲獨至今¶
　晉陽稿¶
　　自叙曰嘉靖癸巳余始出為山西恭政春至都由¶
<pb:KR4h0154_WYG_002-15a>¶
　　漕河泝汳歸上蘇門山以其秋杪乃履官屬嵗饑¶
　　奉役徃来遼沁汾潞之間無寜日踰年冬朝京師¶
　　其明年歸復自返入晉軌轍所臨殆徧焉亡不再¶
　　至者復踰年乃轉湖廣按察使可謂乆矣余本農¶
　　夫每造山田林壑蓄志所感慨然太息歸心萌作¶
　　發為篇詠又多戎馬邉陲之警其詩率著于驛壁¶
　　吏從旁書之都為一巻略無去取觀之可以考嵗¶
　　月動定所由自余之出友朋亡省記余在山西者¶
<pb:KR4h0154_WYG_002-15b>¶
　　縱記之豈復知其勞且乆者乎雖余亦且忘其乆¶
　　何則居閒亡事優游暇豫則視日舒長今卒卒簿¶
　　書朝也疲于應事夕則偃臥於室擾擾不知夢所¶
　　之少暇不過玩日自解如此而豈復知時乆速也¶
　　夫吾豈忘我而又誰之求取觀所作篇恍不自憶¶
　　雖然茍書以視同遊庶嘗有省記余者¶
　　歸途大名晚行¶
客心冀早安川途争晚渉水宿阻風湍宵行問舟楫時¶
<pb:KR4h0154_WYG_002-16a>¶
見逺村明月出荒城堞良時余幸遭青瑣官常攝已多¶
絳灌毁而無金張業来徃路將疲出入心獨怯夜夢守¶
舊閭勞懐心已愜¶
　　至蘇山門¶
高尚心徒在良遊今始能名山無俗侶日暮亟攀登¶
　　分水嶺晚行¶
客興日無奈兵荒嵗屢加少年曽許國多難更移家逺¶
水通春騎孤城起暮笳憑高一回首何處是京華¶
<pb:KR4h0154_WYG_002-16b>¶
　　由關子嶺發兵入綿上¶
儒衣曽事主羽檄且徵軍敢奮一朝畫而邀百戰勲深¶
山連古木落日斷黄雲愁思荒村夕誅求不忍聞¶
　　寒食定興雪中¶
二月鶯花少千家雨雪霏可憐值寒食猶未換春衣積¶
水生空霧高城背落暉忍看楊栁色從此去王畿¶
　　晚趨忻口¶
雲峰聊極目立馬獨愁心豈直關山逺其如雨雪深笳¶
<pb:KR4h0154_WYG_002-17a>¶
聲先入夜邉氣迥生隂疇昔長征意蹉跎力不禁¶
　　再出太原赴石州¶
舊路三年倦新林二月餘行旌晉祠水田鼓漢城墟願¶
以烹鮮治無因害馬除徃来竟何事媿爾行春車¶
　　仲春山行¶
春事殆過半客行殊未閒流雲開白日微雨㸃青山身¶
世本遲鈍林皋當早還烟郊春色長感此奈愁顔¶
　　沁州張源鋪¶
<pb:KR4h0154_WYG_002-17b>¶
去國三年意還家此日心天寒客路永日暮衆山深沙¶
塞人偏老風霜馬不禁如何更萬里投跡楚江隂¶
　入楚稿¶
　　量移湖南用文谷韻¶
嵗暮邉隅客歸来見此身馬蹄穿欲盡虎穴到為鄰漳¶
水經塗舊湘潭去路新我生豈斷梗逐處任飄淪¶
　　二月十日至尉氏¶
含悽去舊里秣馬頓荒城是節春將半崇朝雨再晴鶬¶
<pb:KR4h0154_WYG_002-18a>¶
鶊欲作語楊栁盡垂榮楚塞杳何所嗟余方此征¶
　　許州城南道行酬左君舜齊招隠之句¶
微陽稍晴曙新雨被山川芳樹交生道春流灌注田耦¶
耕本夙志驅役乃兹牽未覺江湖逺投身竊自憐¶
　　襄縣城東即事¶
春晴汝岸曲夜雨襄祠東日出㝠濛霧天垂斷續虹關¶
梁臨水閉馳道與山通旦夕龍輿度千城望幸中¶
　　吕潭境¶
<pb:KR4h0154_WYG_002-18b>¶
連山望不極况復楚雲長萬樹含春色孤村帯夕陽解¶
鞍當古戍投袂及空堂去國日方逺懐君意敢忘¶
　　省閣率爾題寄同懐¶
下車春草歇揜閣夏雲深情以軒裳倦愁縁節候侵訟¶
庭白鶴毳廨宇碧山岑乗夕恣(缺/)屧憑高敞鬱襟連天¶
通漢水多雨暗楓林畏鵬非前志為鵬想壯心越鄉誰¶
不感題此繼莊吟¶
　軼稿¶
<pb:KR4h0154_WYG_002-19a>¶
　　喜蕭司勲袁比部見宿山園¶
上客何時見中園屏臥幽門連莘野樹路轉信陵丘共¶
坐深林晚紛看落木秋非君憐病侣誰向此淹留¶
　　九月十日晚登城樓同川甫¶
暝色起郊關層城烟霧間千家響砧杵四顧滿雲山片¶
月増愁思凉風減病顔登高情未已還共此追攀¶
　　夜懐家兄時有七歌示叔嗣¶
高梧殘雨滴凉氣晚来生一夕茅簷下思君千里情夜¶
<pb:KR4h0154_WYG_002-19b>¶
蟬臨户響晴日(缺/)　　　　　　　　　　遣平¶
　¶
　¶
　¶
　¶
　¶
　¶
　二家詩選巻下¶
